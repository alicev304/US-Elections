https://sh.wikipedia.org/wiki/Predsjedni%C4%8Dki_izbori_u_SAD
Predsjednički izbori u SAD - Wikipedia
Predsjednički izbori u SAD Iz Wikipedije, slobodne enciklopedije Idi na navigaciju Idi na pretragu Na predsjedničkim izborima u Sjedinjenim Američkim Državama se određuje tko će četiri godine vršiti dužnost predsjednika, odnosno potpredsjednika SAD. Izbori se održavaju svake četvrte godine na izborni dan, koji je od 1845. utorak iza prvog ponedjeljka u novembru. Izbori se održavaju posredno, odnosno na njima se ne biraju predsjednik i potpredsjednik, nego članovi Elektorskog kolegija (engl. Electoral College) koji se biraju zasebno u 50 saveznih država i saveznom distriktu Columbia na način koji propisuju zakoni samih tih država. Tako sastavljeni kolegij broji 435 članova i oni obično do početka januara formalno izabere predsjednika i potpredjednika sa kandidatske liste (engl. ticket); ako nijedan od kandidata ne postigne apsolutnu većinu, izbor preuzima Predstavnički dom Kongresa te se tako izabrani predsjednik formalno inaugurira i preuzima dužnost 20. januara, odnosno 21. januara ukoliko taj datum zapadne nedjelja. Sve savezne države i Distrikt Columbia su svojim zakonima utvrdile da se članovi Elektorskog kolegija (elektori) biraju od strane birača; kao kandidati u pravilu služe najistaknutiji i najugledniji članovi političkih stranaka u njima. Sve države, s izuzetkom New Hampshirea i Nebraske predviđaju izbor lista po načelu "pobjednik uzima sve" ({engl. winner-take-all), odnosno stranačka lista koja osvoji najviše glasova u pojedinoj državi dobija sve njene elektore. Elektori u teoriji mogu glas dati svakome kome požele, ali u pravilu ga daju kandidatima stranačke liste; slučajevi tzv. nevjernih elektora koji ih daju nekome drugome su prilično rijetki. Izborni proces formalno započinje mjesecima prije izbornog dana, i to na početku godine, kada se po državama počinju održavati predizbori na kojima članovi ili simpatizeri pojedinih stranaka biraju delegate za stranačke konvencije koje, najčešće tokom ljeta, izabiru predsjedničke kandidate. Posljednji izbori za predsjednika su održani 8. novembra 2016. godine, a sljedeći izbori će biti 3. novembra 2020. godine. Reference[uredi - уреди | uredi izvor] Spoljašnje veze[uredi - уреди | uredi izvor] U Wikimedijinoj ostavi ima još materijala vezanih za: Predsjednički izbori u SAD Dobavljeno iz "https://sh.wikipedia.org/w/index.php?title=Predsjednički_izbori_u_SAD&oldid=40892778" Kategorije: Predsjednički izbori u SAD Predsjednici SAD Izbori u SAD Predsjednički izbori Navigacijski meni Lični/osobni alati Niste prijavljeni Razgovor sa IP adresom Doprinosi Izradi račun Prijava Imenski prostori Stranica Razgovor Varijante Pregledi Čitaj Uredi Uredi izvor Historija/Историја Više Traži-Тражи Orijentacija-Оријентација Glavna stranica Izabrani članci Nedavne izmene Slučajna strana interakcija - интеракција Pomoć/Помоћ Pijaca/Пијаца Portal zajednice Na drugim projektima Wikimedia Commons Ispis/izvoz Napravi knjigu Preuzmi kao PDF Verzija za ispis Alatke-Алатке Što vodi ovdje/Шта води овде? Vezane izmjene Posebno/Посебно Verzije članka/Верзије чланка Informacije o stranici Stavka na Wikipodacima Citiraj ovaj članak Na drugim jezicima مصرى Català Čeština Dansk Deutsch English Esperanto Español Eesti فارسی Suomi Français עברית हिन्दी Íslenska Italiano 日本語 한국어 Lietuvių മലയാളം Bahasa Melayu Nederlands Norsk bokmål ଓଡ଼ିଆ Polski Português Русский Simple English Slovenčina Српски / srpski Svenska தமிழ் Türkçe Українська Tiếng Việt 中文 Bân-lâm-gú Uredi veze Ova stranica je zadnji put izmijenjena 16:50, 24 maj 2019. Tekst je dostupan pod Creative Commons Attribution/Share-Alike licencom; dodatni uslovi se mogu primijeniti. Za detalje pogledajte uslove korištenja. Politika privatnosti - Политика приватности O Wikipediji - О Википедији Odricanje od odgovornosti Razvijači Statistika Izjava o kolačićima Mobilni prikaz