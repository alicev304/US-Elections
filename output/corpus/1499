https://it.wikipedia.org/wiki/Elezioni_presidenziali_negli_Stati_Uniti_d%27America
Elezioni presidenziali negli Stati Uniti d'America - Wikipedia
Elezioni presidenziali negli Stati Uniti d'America Da Wikipedia, l'enciclopedia libera. Jump to navigation Jump to search Questa voce o sezione deve essere rivista e aggiornata appena possibile. Sembra infatti che questa voce contenga informazioni superate e/o obsolete. Se puoi, contribuisci ad aggiornarla. Le elezioni presidenziali degli Stati Uniti d'America sono una procedura elettorale degli Stati Uniti d'America con la quale vengono eletti il presidente e il vicepresidente di tale repubblica federale, per un mandato di quattro anni che inizia il 20 gennaio (detto pertanto Inauguration Day) dell'anno successivo a quello delle elezioni, procedura che coinvolge il Collegio elettorale degli Stati Uniti d'America. Le elezioni si svolgono nel cosiddetto "Giorno dell'Elezione" (Election Day), che ricorre il martedì successivo al primo lunedì di novembre di ogni quattro anni, questo per evitare che il giorno delle elezioni cada il 1º novembre, che è un giorno festivo. Concretamente, l'elezione viene effettuata con un metodo indiretto: i cittadini scelgono, con metodi stabiliti dai singoli stati federali, gli elettori (detti "grandi elettori") che formano il Collegio elettorale degli Stati Uniti (United States Electoral College). Gli elettori possono assegnare il proprio voto a chiunque, tuttavia, salvo rare eccezioni, votano i candidati in nome dei quali sono stati eletti ciascuno nel proprio stato e le loro preferenze vengono confermate dal Congresso agli inizi di gennaio. La più recente elezione si è svolta l'8 novembre 2016, con l'elezione del candidato repubblicano Donald Trump, mentre le prossime elezioni si terranno il 3 novembre 2020. Indice 1 Svolgimento delle elezioni 2 Ballottaggio 3 Lo scenario 1824 4 Tendenze elettorali 5 Elezioni 6 Note 7 Voci correlate 8 Altri progetti 9 Collegamenti esterni Svolgimento delle elezioni[modifica | modifica wikitesto] Le modalità di elezione del presidente sono fissate dalla Sezione I dell'Articolo 2 della Costituzione degli Stati Uniti, modificato secondo gli Emendamenti XII, XXII e XXIII. Presidente e vicepresidente appartengono alla medesima lista e vengono eletti dal Collegio Elettorale statunitense, i cui membri a loro volta sono eletti direttamente da ciascuno Stato dell'Unione. Il mandato del presidente e quello del vicepresidente dura quattro anni. Come detto, le elezioni si svolgono ogni quattro anni, il martedì che segue il primo lunedì di novembre (anche se in molti Stati le elezioni si aprono con un anticipo di diverse settimane per permettere il voto anche agli assenti). Le procedure di voto sono gestite da consigli elettorali locali, col compito di garantire lo svolgimento equo ed imparziale della votazione ed impedire brogli e manomissioni dei risultati[senza fonte]. L'elezione avviene in due fasi: una prima, non prevista esplicitamente dalla Costituzione, in cui la popolazione partecipa attivamente alla designazione dei candidati dei due principali partiti e una seconda che invece è costituzionalmente regolata. La prima fase, o fase delle "elezioni primarie", consiste nella elezione dei candidati alle cariche di Presidente e di Vice Presidente e avviene nelle Convenzioni Nazionali dei due maggiori partiti, quello democratico e quello repubblicano. Può avvenire o attraverso elezioni primarie chiuse, o attraverso elezioni primarie aperte: in ogni caso sono così individuati i due maggiori candidati. La modalità di svolgimento delle elezioni primarie è diversa da partito a partito e ha anche alcune variazioni da Stato a Stato dell'Unione; il candidato alla presidenza può anche non passare attraverso le elezioni primarie (in genere viene ricandidato il presidente uscente se è al primo mandato, o il vicepresidente uscente). Il giorno in cui la maggior parte degli Stati dell'Unione è chiamata a votare per le primarie è anche detto "Supermartedì" (Super Tuesday). La seconda fase prevede innanzitutto l'elezione dei cosiddetti "Elettori Presidenziali" all'interno di ogni singolo Stato e in numero pari ai senatori e ai deputati attribuiti a quel medesimo Stato. Sono costoro coloro che voteranno a scrutinio segreto Presidente e Vice Presidente, che a seguito dello spoglio effettuato dal Presidente del Senato, verrà proclamato Presidente degli Stati Uniti d'America. Ballottaggio[modifica | modifica wikitesto] Tutti i cittadini con diritto di voto sono chiamati alle urne per scegliere il candidato che preferiscono. Il ballottaggio presidenziale di fatto è un voto per eleggere "gli elettori di un candidato", ovvero il cittadino votante non sceglie direttamente il candidato presidente, bensì il membro del Collegio Elettorale che a sua volta eleggerà il Presidente. In numerose occasioni, il ballottaggio consente all'elettore o di votare globalmente la lista di un particolare partito politico, oppure di definire le sue preferenze per i singoli candidati. L'elenco dei candidati per le liste elettorali è stabilito attraverso un processo legale di selezione chiamato "accesso al ballottaggio". Solitamente, le liste per il ballottaggio presidenziale si costituiscono attraverso una procedura di pre-selezione su cui influiscono sia il peso numerico del partito politico dei singoli candidati, sia i risultati delle principali convenzioni per la loro nomina. In questo modo, la lista per le elezioni presidenziali non conterrà i nomi di tutti i concorrenti all'elezione, ma solamente quelli dei candidati che abbiano ottenuto una solida nomina da parte del loro partito durante le convenzioni elettorali o il cui partito sia numericamente abbastanza forte da garantirne per legge l'inserimento nella lista. La legge elettorale prevede la possibilità per altri candidati — al di fuori dei due partiti principali — di formare una propria lista raccogliendo un numero sufficiente di firme a loro sostegno. Tuttavia, nel corso dell'intera storia degli Stati Uniti, non si è mai dato il caso che un candidato presidenziale indipendente sia riuscito ad assicurarsi un posto sulla lista elettorale presidenziale secondo questa procedura. Un ultimo sistema per potersi presentare alle elezioni presidenziali consiste nel fare iscrivere il proprio nome[1] nella lista al momento del voto elettorale. Questa opzione viene utilizzata dai votanti per esprimere il proprio dissenso verso i candidati ufficiali, scrivendo nomi ridicoli come Topolino o Dart Fener. In ogni caso, nessun candidato di tale fattispecie (indicato come write-in) ha mai vinto un'elezione presidenziale negli Stati Uniti. Lo scenario 1824[modifica | modifica wikitesto] Il cosiddetto "scenario 1824", che prende il nome dalle elezioni presidenziali del 1824, si presenta qualora nessuno dei candidati ottenga un numero di voti elettorali (grandi elettori) sufficiente per vincere le elezioni[2], che dal 2017 è di almeno 270. Questo può accadere in due modi: o nel caso in cui più di due candidati ottengano voti elettorali e nessuno raggiunga il 50%, o nel caso in cui i due candidati principali conseguano ciascuno esattamente la metà del plenum dei voti elettorali, che è attualmente 538. Se i concorrenti ottengono 269 voti ciascuno, significa che nessuno dei due ha raggiunto il "numero magico"; e pertanto occorre procedere in un altro modo. Se nessun candidato raggiunge la maggioranza dei voti elettorali, presidente e vicepresidente vengono scelti in base ai dettami del XII emendamento. Il presidente è scelto dalla Camera dei Rappresentanti fra i tre candidati che hanno ricevuto più voti, ma in questa votazione si vota per Stati: i rappresentanti di uno stesso Stato dispongono, collettivamente, di un solo voto. Un secondo ballottaggio per la scelta del vicepresidente si tiene al Senato, con un voto per ogni senatore. Nelle elezioni del 1824 ben quattro candidati ricevettero voti nel collegio elettorale: Andrew Jackson ricevette la maggioranza relativa dei voti elettorali espressi, ma non quella assoluta, e la Camera dei Rappresentanti scelse il suo sfidante John Quincy Adams in un ballottaggio a tre con anche William Harris Crawford. Il 1824 rappresenta l'unico esempio di applicazione del XII emendamento per le elezioni presidenziali. In tutte le altre elezioni presidenziali, vi è sempre stato un candidato che ha raggiunto la maggioranza assoluta dei voti elettorali espressi. Tendenze elettorali[modifica | modifica wikitesto] Negli ultimi decenni, uno dei candidati presidenziali nominati dai partiti democratico e repubblicano è quasi sempre stato un presidente in carica oppure un precedente o attuale vicepresidente. Di fatto, le elezioni del 2008 sono state una competizione aperta: per la prima volta dal 1952 e per la seconda volta soltanto dal 1928, né un vicepresidente, né il presidente in carica sono stati i candidati nominati da uno dei due partiti principali. Votanti per fascia di età alle elezioni del 2000 Negli anni in cui i candidati nominati dai tre partiti principali non rientravano nelle file dei presidenti o vicepresidenti, la scelta è ricaduta su governatori o membri del Senato almeno fino al 2016, quando venne designato come candidato ufficiale del Partito Repubblicano Donald Trump, che non aveva mai ricoperto alcun incarico politico in precedenza. Prima di lui, l'ultimo candidato dei partiti a non avere ricoperto tale incarico fu il generale Dwight D. Eisenhower, che vinse la nomina per il Partito Repubblicano e divenne presidente nel 1952. Il successo elettorale degli anni più recenti ha favorito i governatori degli stati federali. Tra gli ultimi sei presidenti (Carter, Reagan, George H.W. Bush, Bill Clinton, George W. Bush e Barack Obama), soltanto Bush padre e Obama non erano mai stati governatori. Geograficamente, tutti questi presidenti provenivano o da uno Stato molto grande (California, Texas), o da uno Stato a sud della linea Mason-Dixon[3] e a est del Texas. Prima della vittoria di Barack Obama nel 2008, l'ultimo senatore in carica a essere eletto presidente degli Stati Uniti era stato John F. Kennedy del Massachusetts, nel 1960. Oltre a Obama e Kennedy, l'unico altro senatore in carica in grado di vincere un'elezione presidenziale è stato Warren Gamaliel Harding nel 1920, mentre i candidati del partito di maggioranza, senatori Andrew Jackson (1824), Lewis Cass (1848), Stephen A. Douglas (1860), Barry Goldwater (1964), George McGovern (1972), Walter Mondale (1984) e Bob Dole (1996) persero tutti quanti la competizione elettorale. Elezioni[modifica | modifica wikitesto] Questa sezione sull'argomento politica è solo un abbozzo. Contribuisci a migliorarla secondo le convenzioni di Wikipedia. Segui i suggerimenti del progetto di riferimento. I vincitori vengono indicati con il nome scritto più grande e il numero di grandi elettori in grassetto. Partiti politici: Indipendente Federalista Democratico-Repubblicano Democratico Nazionale Repubblicano Nullifier Party Anti-Massonico Partito Whig Repubblicano Unionista Nazionale N. Anno Candidati 1 1788-89 George Washington 69 John Adams 34 John Jay 9 Robert H. Harrison 6 John Rutledge 6 Altri candidati furono: John Hancock — 4 George Clinton — 3 Samuel Huntington — 2 John Milton — 2 James Armstrong — 1 Benjamin Lincoln — 1 Edward Telfair — 1 2 1792 George Washington 132 John Adams 77 George Clinton 50 Thomas Jefferson 4 Aaron Burr 1 3 1796 John Adams 71 Thomas Jefferson 68 Thomas Pinckney 59 Aaron Burr 30 Samuel Adams 15 Altri candidati furono: Oliver Ellsworth — 11 George Clinton — 7 John Jay — 5 James Iredell — 3 George Washington — 2 John Henry — 2 Samuel Johnston — 2 Charles Cotesworth Pinckney — 1 4 1800 Thomas Jefferson 73 Aaron Burr 73 John Adams 65 Charles Cotesworth Pinckney 64 John Jay 1 5 1804 Thomas Jefferson 162 Charles Cotesworth Pinckney 14 6 1808 James Madison 122 Charles Cotesworth Pinckney 47 George Clinton 6 James Monroe 0 7 1812 James Madison 128 DeWitt Clinton 89 Rufus King 0 8 1816 James Monroe 183 Rufus King 34 9 1820 James Monroe 228/231 DeWitt Clinton 0 John Quincy Adams 1 10 1824 Andrew Jackson 99 John Quincy Adams 84[4] William Harris Crawford 41 Henry Clay 37 11 1828 Andrew Jackson 178 John Quincy Adams 83 12 1832 Andrew Jackson 219 Henry Clay 49 John Floyd 11 William Wirt 7 Note[modifica | modifica wikitesto] ^ Si parla di candidato write-in, quando il suo nome non appare nella scheda elettorale, ma può essere ugualmente votato scrivendo il suo nominativo direttamente sulla scheda all'atto del voto. Alcuni Stati e giurisdizioni locali consentono agli elettori di incollare sulla scheda un adesivo con il nome del candidato invece di scriverlo a mano. I candidati write-in difficilmente vincono e spesso vengono inseriti nelle schede nomi fittizi o di persone non eleggibili. Numerose giurisdizioni richiedono ai candidati di farsi registrare come tali prima delle operazioni di voto per evitare casi di omonimia, frequenti nelle elezioni con un elevato numero di concorrenti. ^ Magic number, pari nel 1824 a 131 grandi elettori ^ La Linea Mason-Dixon è una linea di demarcazione tra quattro stati degli Stati Uniti. Rappresenta parte dei confini di Pennsylvania, West Virginia, Delaware e Maryland, il cui rilevamento topografico risale a quando questi territori erano ancora colonie inglesi. Quando la Pennsylvania iniziò ad abolire la schiavitù all'interno del Commonwealth, nel 1781, il versante ovest di questa linea e il fiume Ohio divennero il confine quasi completo tra gli stati abolizionisti e quelli schiavisti (il Delaware, tuttavia, sebbene a est della linea Mason-Dixon, rimase schiavista). Nel linguaggio popolare, soprattutto a partire dal Compromesso del Missouri nel 1820, la Linea Mason-Dixon è venuta a rappresentare simbolicamente lo spartiacque culturale tra gli Stati Uniti del nord e quelli del sud. I topografi che tracciarono il confine si chiamavano Charles Mason e Jeremiah Dixon. ^ Poiché nessun candidato raggiunse la soglia di 131 Grandi Elettori per poter essere eletto presidente , come previsto dal XII emendamento della costituzione, il nuovo presidente venne eletto dalla Camera dei Rappresentanti. Voci correlate[modifica | modifica wikitesto] Commissione elettorale federale Elezioni di metà mandato negli Stati Uniti d'America Altri progetti[modifica | modifica wikitesto] Altri progetti Wikiquote Wikimedia Commons Wikiquote contiene citazioni di o su elezioni presidenziali negli Stati Uniti d'America Wikimedia Commons contiene immagini o altri file su elezioni presidenziali negli Stati Uniti d'America Collegamenti esterni[modifica | modifica wikitesto] Trascrizioni (in italiano) dei dibattiti presidenziali USA, su documentazione.altervista.org. Pagina sulle elezioni presidenziali USA sul sito della Fondazione Italia USA, su italiausa.org. (EN) Sito web che fornisce i risultati delle elezioni primarie e presidenziali statunitensi dal 1789 ad oggi, su uselectionatlas.org. (EN) The American Presidency Project (UC Santa Barbara: 52,000+ Presidential Documents), su presidency.ucsb.edu. (EN) Più di 3000 link sulle elezioni presidenziali, su betterworldlinks.org. URL consultato il 24 aprile 2007 (archiviato dall'url originale il 28 aprile 2007). (EN) Manuale sulle elezioni, su ericdigests.org. (FR) Mappe elettorali dal 1840, su geoelections.free.fr. (EN) Atlante curato da Dave Leip delle U.S. Presidential Elections, su uselectionatlas.org. (EN) A history of the presidency from the point of view of Vermont Storia delle elezioni presidenziali USA nel confronto tra Vermont e Alabama. (EN) A New Nation Votes: American Election Returns 1787-1825, su dca.tufts.edu. URL consultato il 24 aprile 2007 (archiviato dall'url originale il 25 luglio 2008). (EN) PARLINE database sui parlamenti nazionali — Risultati di tutte le elezioni parlamentari dal 1966. (EN) ElectionGuide.org — Guida alle elezioni nazionali in tutti i Paesi del mondo. (EN) ACE Electoral Knowledge Network — Enciclopedia elettorale e risorse collegate gestita da un consorzio di enti e organizzazioni. (EN) Angus Reid Consultants — Election Tracker. (EN) IDEA — Tavola dei sistemi elettorali nel mondo. (DE) Suffragio femminile in Germania — 19 gennaio 1919 — Introduzione del suffragio (attivo e passivo) per le donne tedesche. V · D · MElezioni negli Stati Uniti d'America Elezioni presidenziali 1788-89 • 1792 • 1796 • 1800 • 1804 • 1808 • 1812 • 1816 • 1820 • 1824 • 1828 • 1832 • 1836 • 1840 • 1844 • 1848 • 1852 • 1856 • 1860 • 1864 • 1868 • 1872 • 1876 • 1880 • 1884 • 1888 • 1892 • 1896 • 1900 • 1904 • 1908 • 1912 • 1916 • 1920 • 1924 • 1928 • 1932 • 1936 • 1940 • 1944 • 1948 • 1952 • 1956 • 1960 • 1964 • 1968 • 1972 • 1976 • 1980 • 1984 • 1988 • 1992 • 1996 • 2000 • 2004 • 2008 • 2012 • 2016 • 2020 Elezioni parlamentari 1940 • 1942 • 1944 • 1946 • 1948 • 1950 • 1952 • 1954 • 1956 • 1958 • 1960 • 1962 • 1964 • 1966 • 1968 • 1970 • 1972 • 1974 • 1976 • 1978 • 1980 • 1982 • 1984 • 1986 • 1988 • 1990 • 1992 • 1994 • 1996 • 1998 • 2000 • 2002 • 2004 • 2006 • 2008 • 2010 • 2012 • 2014 • 2016 • 2018 • 2020 Elezioni governatoriali 2010 • 2011 • 2012 • 2013 • 2014 • 2015 • 2016 • 2017 • 2018 • 2019 V · D · M Sistema politico degli Stati Uniti d'America Governo federale Costituzione · Diritto · Tassazione Legislativo Congresso · Camera · Presidente · Leader di partito · Senato · Presidente pro tempore · Leader di partito Esecutivo Presidente (lista) · Vicepresidente · Gabinetto Giudiziario Corti federali · Corte suprema · Corti d'appello Elezioni Elezioni presidenziali · Elezioni di metà mandato · Elezioni fuori termine Partiti politici Partito Democratico · Partito Repubblicano Federalismo Stati federati · Governatori · Legislature · Contee V · D · M · Storia degli Stati Uniti d'America · Acquisizioni territoriali · Evoluzione territoriale · Regioni storiche · Classifica storica dei presidenti Paleoamericani Preistoria · Cultura Clovis · Cultura Folsom · Anasazi · Cultura di Fremont · Cultura del Mississippi · Hohokam · Mogollon · Mound Builders · Periodo Woodland · Civiltà precolombiane · Apache · Cheyenne · Cherokee · Comanche · Creek · Lenape · Paiute · Pueblo · Piedi Neri · Seminole · Shawnee · Sioux Pre-XIX secolo Colonizzazione europea delle Americhe · America britannica · Jamestown · Padri Pellegrini · Nuovi Paesi Bassi · Nuova Svezia · Tredici colonie · Nuova Inghilterra (Storia) · Freedom suits · Processo alle streghe di Salem · Commercio delle pellicce · Guerra franco-indiana · Grande deportazione degli acadiani · Boston Tea Party · Rivoluzione americana · Dichiarazione d'indipendenza · Padri fondatori · Guerra d'indipendenza · Periodo della Confederazione · Sogno americano · Secondo grande risveglio XIX secolo Era federalista · Era jeffersoniana · Acquisto della Louisiana · Spedizione di Lewis e Clark · Guerra anglo-americana · Zio Sam · Era dei buoni sentimenti · Dottrina Monroe · Abolizionismo (Cronologia) · Democrazia jacksoniana · Guerre indiane · Cinque Tribù Civilizzate · West · Deportazione degli indiani · Sentiero delle lacrime · Guerre seminole · Indipendenza del Texas · Destino manifesto · Guerra Messico-Stati Uniti · Corsa all'oro californiana · Guerra civile (Cronologia · Svolgimento) · Assassinio Lincoln · Era della Ricostruzione · 1° movimento per i diritti civili · Gilded Age · Solid South · Leggi Jim Crow · Segregazione razziale (Cronologia) · Leggi contro la mescolanza razziale · Stati Uniti d'America alla fine del XIX secolo · Guerra ispano-americana · Colonialismo statunitense XX secolo Imperialismo americano · 2° movimento per i diritti civili · Era progressista · Guerra filippino-americana · Isolazionismo · Prima guerra mondiale · Proibizionismo · Anni ruggenti · Scandalo Teapot Dome · Processo Scopes · Grande depressione · New Deal · Attacco di Pearl Harbor · Seconda guerra mondiale · Guerra del Pacifico · Progetto Manhattan · Operazione Overlord · Piano Marshall · Guerra fredda · Pax americana · Maccartismo · Caso Rosenberg · Guerra di Corea · Movimento per i diritti civili · Crisi dei missili di Cuba · Assassinio J. Kennedy · Guerra del Vietnam · Programma Apollo · Assassinio King · Hippy · Scandalo Watergate · Crisi degli ostaggi in Iran · Era Reagan · Irangate · Guerra del Golfo · Rivolta di Los Angeles · Boom economico degli anni 1990 · Secolo americano XXI secolo Attentati dell'11 settembre 2001 · Guerra al terrorismo · Guerra in Afghanistan · Guerra in Iraq Cronologia Periodo coloniale · 1776 - 1789 · 1789 - 1849 · 1849 - 1865 · 1865 - 1918 · 1918 - 1945 · 1945 - 1964 · 1964 - 1980 · 1980 - 1988 · 1988 - presente · Presidenti · Elezioni presidenziali Gruppi Afroamericano (Storia) · Asioamericani · Bianchi americani · Ebrei americani (Storia) · Franco-americani · Italoamericano (Storia) · Irlandesi americani · Latinos · Nativi americani · Pionieri mormoni (Storia) · Tedeschi americani · WASP Temi Aborto · Costituzione · Cultura · Demografia · Diritto · Diritti LGBT (Storia · Violenza · Leggi sulla sodomia) · Diritti umani · Diritto di voto · Donne · Diplomazia · Economia · Eugenetica · Femminismo · Istruzione · Immigrazione · Ku Klux Klan · Linciaggio · Mafia · Medicina · Marina mercantile · Storia militare · Movimento per il controllo delle nascite · Partito Repubblicano · Pena di morte · Politica estera · Razzismo · Religione · Sanità · Schiavitù · Sud · Tecnologia e industria Controllo di autorità LCCN (EN) sh85106475 · BNF (FR) cb12048100g (data) Portale Diritto Portale Politica Portale Stati Uniti d'America Portale Storia Estratto da "https://it.wikipedia.org/w/index.php?title=Elezioni_presidenziali_negli_Stati_Uniti_d%27America&oldid=112236611" Categoria: Elezioni presidenziali negli Stati Uniti d'America Categorie nascoste: Aggiornare - politica Aggiornare subito Informazioni senza fonte Stub sezione - politica Voci con codice LCCN Voci con codice BNF Voci non biografiche con codici di controllo di autorità Menu di navigazione Strumenti personali Accesso non effettuato discussioni contributi registrati entra Namespace Voce Discussione Varianti Visite Leggi Modifica Modifica wikitesto Cronologia Altro Ricerca Navigazione Pagina principale Ultime modifiche Una voce a caso Nelle vicinanze Vetrina Aiuto Sportello informazioni Comunità Portale Comunità Bar Il Wikipediano Fai una donazione Contatti Strumenti Puntano qui Modifiche correlate Pagine speciali Link permanente Informazioni pagina Elemento Wikidata Cita questa voce In altri progetti Wikimedia Commons Wikiquote Stampa/esporta Crea un libro Scarica come PDF Versione stampabile In altre lingue مصرى Català Čeština Dansk Deutsch English Esperanto Español Eesti فارسی Suomi Français עברית हिन्दी Íslenska 日本語 한국어 Lietuvių മലയാളം Bahasa Melayu Nederlands Norsk bokmål ଓଡ଼ିଆ Polski Português Русский Srpskohrvatski / српскохрватски Simple English Slovenčina Српски / srpski Svenska தமிழ் Türkçe Українська Tiếng Việt 中文 Bân-lâm-gú Modifica collegamenti Questa pagina è stata modificata per l'ultima volta il 17 apr 2020 alle 08:37. Il testo è disponibile secondo la licenza Creative Commons Attribuzione-Condividi allo stesso modo; possono applicarsi condizioni ulteriori. Vedi le condizioni d'uso per i dettagli. Informativa sulla privacy Informazioni su Wikipedia Avvertenze Sviluppatori Statistiche Dichiarazione sui cookie Versione mobile